---
categories: "Dates"
author: "Martin Romeo"
date: "2012-11-07"
title: "Toolkit Research: Workshop con gli artisti interattivi Weng Nam Yap e Karina Smigla Bobinski in attesa del Toolkit Festival 2013"
slug: "toolkit-research-workshop-con-gli-artisti-interattivi-weng-nam-yap-e-karina-smigla-bobinski-in-"
description: ""
who: 
    name: "Weng Nam Yap e Karina Smigla Bobinski"
where: 
    location_name: "A plus A Centro Espositivo Sloveno"
    street: "San Marco 3073"
    additional: "30124"
    city: "Venezia "
    country: "it"
    country_name: "Italy"
    from_date: "1352968200"
    to_date: "1354478400"
    lat: "45.433995"
    long: "12.337819"
imported: "true"
---


Tookit Festival presenta

Toolkit Research
Workshop con gli artisti interattivi Weng Nam Yap e Karina Smigla Bobinski
in attesa del Toolkit Festival 2013

  
15-16 novembre 2012: Weng Nam Yap

Deadline: 13 novembre 2012

 
1-2 dicembre 2012: 

Deadline: 27 novembre 2012


Sono aperte le iscrizioni ai workshop con gli artisti Weng Nam Yap e Karina Smigla-Bobinski operanti nel campo della New Media Art, organizzati dal Toolkit Festival insieme ad A plus A Centro Espositivo Sloveno .

 
I workshop rappresentano un primo appuntamento con il Toolkit Festival in vista della sua terza edizione dal titolo Contemplative Pathways che si terrà a Venezia il 9, 10 e 11 maggio 2013. Gli artisti spiegheranno ai partecipanti i segreti delle loro opere interattive e concluderanno le due giornate di lavoro con una performance. Si svolgeranno presso la sede di A plus A Centro Espositivo Sloveno e avranno la durata di due giorni. Vogliono essere un’importante opportunità formativa, un momento di scambio didattico unico nel suo genere, in cui il pubblico avrà la possibilità di incontrare gli artisti e di conoscere da vicino il loro lavoro.

![Graphics Speak - Weng Nam Yap](Cartolina%20Weng%20Nam%20Yap_Pagina_1.jpg) 

Weng Nam Yap è un graphic designer proveniente da Kuala Lumpur, Malesia, ma trasferitosi in Olanda dopo alcune esperienze lavorative a Barcellona e a Praga. Il suo lavoro si snoda dai più classici media cartacei a lavori multimediali che sfociano in una totale fusione tra grafica e suono: stampe di pattern geometrici che posizionati su giradischi vengono trasformati in suoni. Tra  i piccoli booklet con packaging curatissimi ed eleganti, assemblati manualmente, cartoline serigrafate, poster e francobolli troviamo delle opere che riflettono la sua vita personale: alcune sono diari, altre impressioni di esperienze vissute. In questi lavori il linguaggio contemporaneo rispecchia l'autore: i riferimenti grafici orientali si mescolano ad influenze olandesi di tipo neoplastico, creando un armonia di forme pure e solennità, di rigore e dinamicità.

![Ada - Karina Smigla-Bobinski](Cartolina%20Karina%20Smigla_Pagina_1_0.jpg) 

Karina Smigla-Bobinski, nata nel 1967 in Polonia, vive e lavora tra Monaco e Berlino. Dopo essersi laureata in pittura e comunicazione visiva all’Accademia di Belle Arti di Cracovia e di Monaco, lavora oggi su progetti che spaziano dall’interattività alle installazioni site-specific e multimediali. L’artista insegna presso il dipartimento di Arte e Design all’Università di Scienze Applicate di Asburgo, Germania. Le sue opere sono state esposte in più di trenta Paesi in festival, gallerie e musei tra cui la Biennale di Venezia e la Biennale di Busan, in Corea del Sud, il FILE Electronic Language International Festival di San Paolo e Rio de Janeiro, la VideoAKT Biennal di Berlino e LOOP - Video Art Fair di Barcellona.

 
Per maggior informazioni:
A plus A Centro Espositivo Sloveno
San Marco 3073, Venezia
T 041 2770466
E info@aplusa.it
W www.aplusa.it
 

Toolkit festival
www.toolkitfestival.com

 
Karina Smigla-Bobinski
www.smigla-bobinski.com

 
Yap Weng Nam
http://wengnamyap.com